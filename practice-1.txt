Git چیست؟
گیت یک سیستم کنترل نسخه برای ردیابی تغییرات در فایل های رایانه ای و هماهنگ سازی کار بر روی اون فایل ها در بین چند نفر است. این محیط عمدتا برای مدیریت کد منبع در توسعه نرم افزار استفاده میشه، اما میتونه برای ردیابی تغییرات در هر مجموعه ای از فایل ها استفاده بشه. Git به عنوان یک سیستم کنترل بازنگری توزیع شده، به سرعت، یکپارچگی داده ها و پشتیبانی از جریان های غیر خطی توزیع شده است. Git توسط Linus Torvalds در سال 2005 برای توسعه هسته لینوکس ایجاد شد.


Git Hub چیست؟
کی از بزرگترین انجمن‌های توسعه دهندگان وب در جهان github است. در واقع گیت هاب پلتفرمی است که در آن توسعه دهنگان وب از سراسر جهان در آن گرد هم آمده و با یکدیگر ارتباط و همکاری دارند. در گیت هاب شما به عنوان توسعه دهنده وب می‌توانید پروژه‌های خود را با همکارانتان یا هر فرد دیگری که مایل باشید به اشتراک بگذارید و به صورت مشترک روی یک پروژه کار کنید. به این ترتیب به سادگی می‌توانید نسخه‌های قبلی یک نرم افزار را ارتقا دهید بدون این که تغییر یا اختلالی در نسخه‌های فعلی ایجاد شود.
github کار کردن روی کدها را بسیار ساده کرده است. به کمک این پلتفرم می‌توانید به کوتاه‌ترین و ناپیدا ترین خط کد خود دسترسی پیدا کنید و در صورت لزوم آن را تغییر دهید. اما جذاب‌ترین ویژگی گیت‌هاب این است که به کمک آن می‌توانید با سایر کدنویسان در جهان ارتباط برقرار کنید. تیم بسازید و به‌طور مشترک روی پروژه‌های مختلف کار کنید.


طراحی سایت چیست؟
همان‌طور که بیان شد، طراحی وب سایت به معنی طراحی، ساخت و راه‌اندازی یک وب‌سایت یا بهینه‌سازی یک سایت قدیمی در بستر اینترنت است.  Web Design(وب دیزاین) شامل 4 مرحله اصلی است که در ادامه هرکدام را شرح می‌دهیم.

مرحله 1: طراحی وایر فریم
ابتدا با توجه به نوع سایت و نیاز مشتری، یک نمای کلی از سایت طراحی می‌کنیم. این نما شامل یک نقشه کلی از صفحات سایت و تعیین جایگاه و چیدمان المان‌ها و عناصر مختلف است. این مرحله از طراحی وب سایت «طراحی وایرفریم» نام دارد.

مرحله2: طراحی گرافیک سایت
پس از مشخص شدن محل قرارگیری عناصر سایت، باید سایت را طراحی کنیم. در این مرحله با توجه به نوع کسب‌‌وکار اینترنتی و با استفاده از نرم‌افزارهای مخصوص رنگ‌بندی و گرافیک سایت طراحی می‌شود.

مرحله3: کدنویسی و برنامه‌نویسی
باتوجه به سایت طراحی شده و نیاز مشتری، در این مرحله می‌توان از روش‌های مختلفی برای مدیریت سایت استفاده کرد. سیستم‌های مدیریت محتوا مانند وردپرس و یا طراحی یک فریم ورک اختصاصی برنامه‌نویسی. تصمیم‌گیری در این بخش براساس هزینه‌ها و نیاز مشتری صورت می‌گیرد.

مرحله4: راه‌اندازی سایت
پس از انجام 3 مرحله قبل، به راه‌اندازی سایت در بستر جهانی اینترنت می‌پردازیم. در این مرحله پس از تهیه یک «هاست» و «نام دامنه مناسب»، سایت را پیکربندی کرده و در دسترس عموم قرار می‌دهیم.


IDE چیست؟
ابزارهای محیط توسعه یکپارچه یا همان IDEها نرم افزارهایی هستند که امکاناتی را برای برنامه نویسان جهت کدنویسی، ساخت و توسعه برنامه‌ها و اپلیکیشن‌های دیگر فراهم می‌کنند. IDE برای دربرگرفتن تمام امکانات لازم برای پیاده‌سازی همه وظایف برنامه نویسی در قالب یک نرم افزار کاربردی طراحی شده است. یکی از اصلی‌ترین مزایای IDEها این است که این برنامه کاربردی یک «واسط» (Interface) مرکزی و هسته‌ای برای همه ابزارهای مورد نیاز توسعه نرم افزارهای خاص به شمار می‌رود. در ساخت یک برنامه، نیاز است بخش‌های بسیاری ایجاد شوند که همراه با یکدیگر کار می‌کنند، از جمله آن‌ها می‌توان به کدها، «رابط کاربری» (User Interface | UI)، ساختمان پروژه، محیط پیکربندی پروژه و سایر موارد اشاره کرد. با استفاده از IDE همه این بخش‌ها می‌توانند از طریق یک نرم افزار واحد ایجاد و توسعه داده شوند.


پایگاه داده چیست؟
بانک اطلاعاتی یا همان پایگاه داده (دیتابیس | Database) مجموعه‌ای سازمان‌یافته از داده‌ها است. پایگاه‌‌های داده از ذخیره‌سازی الکترونیکی و ایجاد تغییر در داده‌ها پشتیبانی می‌کنند. مدیریت داده‌ها به وسیله پایگاه داده بسیار آسان می‌شود. برای مدیریت داده‌ها در یک بانک اطلاعاتی از سیستم مدیریت پایگاه داده (Database Management Syste) یا همان DBMS استفاده می‌شود.


وب سرور چیست؟
یکی از رایج‌ترین اصطلاحاتی که در دنیای وب به گوش می‌خورد، وب سرور است. وب سرور یا Web server نرم افزاری کامپیوتری است که اصلی‌ترین وظیفه آن ارائه اطلاعات و سرویس‌های درخواست شده در قالب صفحات وب به کاربران است. بنابراین وب سرویس‌ها اطلاعات خواسته شده را به صورت فایل HTML همراه با هر نوع داده دیگری مانند تصویر، متن، فایل‌های CSS و همچنین جاوا اسکریپت به مرورگر کاربران ارسال می‌کنند.
 به عبارتی دیگر وب سرورها نرم افزارهایی کامپیوتری هستند که درخواست‌های کاربران را از طریق مرورگرها تحت پروتکل HTTP دریافت می‌کنند و پس از پردازش، پاسخ آن‌ها را به آن‌ها بر می‌گردانند. به زبانی ساده می‌توان گفت، این وب سرورها هستند که صفحات وب سایت‌ها را در اختیار کاربران قرار می‌دهند.